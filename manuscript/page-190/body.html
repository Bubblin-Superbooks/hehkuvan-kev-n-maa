<div class="leaf flex"><div class="inner justify"><p class="no-indent  ">onnellinen, koko elämä on teidän. Toista on minun. Te toitte tuulahduksen kevään tarhoista, jotka ovat minulta suljetut koko ijäkseni.</p><p>Ester Lingin nuori sydän sykähti äkkiä yllättävästä voimakkaasta tunteesta ja rohkeasta ajatuksesta. Se välähti kuin salama, ennenkuin hän ennätti harkita mitään.</p><p>--- Jättäkää kirkko, joka kahlehtii teitä! Se on ihmisten keksintöjä, se ei ole Jumalan tahto. Te ette saa haudata ja hävittää onnea ja rikkautta, jonka itse Jumala antoi!</p><p>Pappi pysähtyi kuin tyrmistyneenä, jääden tyttöä tuijottamaan.</p><p>--- Mitä te sanotte? — pääsi hänen huuliltansa.</p><p>--- Minä sanon, mitä ajattelen. — Ester hengitti nopeasti, uskaltamatta enää nostaa katsettansa.</p><p>--- Kiusaaja!</p><p class=" stretch-last-line ">Seuraavassa tuokiossa hämmästynyt tyttö seisoi</p></div> </div>