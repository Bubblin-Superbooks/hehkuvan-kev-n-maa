<div class="leaf flex"><div class="inner justify"><p class="no-indent  ">rikkaruohoton. Nuori emäntä oli siisti ja hauskan näköinen. Hän avasi ikkunaluukut, jotta herra ja neiti saisivat nähdä näköalan. Sireenistänsä hän taittoi kukkatertun ja pani pienen poikansa ojentamaan sitä neidille.</p><p>--- Kuinka täällä on sievää,—ihasteli Lemmikki.</p><p>Vanha mummo vaan huokaili, että elatus on tiukassa. Koko ikänsä saa raataa aamusta iltaan vaivaisen makarooninsa tähden.</p><p>--- Jumala auttaa ja lohduttaa, — sanoi nuori vaimo iloisesti.</p><p>Wolf Lichter lahjoitti muutamia soldoja pikku pojalle, ja Lemmikki ajatteli mielessään, että onpa elämä sentään ihmeellinen. "Jumala auttaa ja lohduttaa." Täällä ihanassa etelän paratiisissa hän ei ollut kertaakaan tuntenut, että sitäkin tarvittiin… Tokko hän sitä tarvitsisi koskaan enää?</p><p class=" stretch-last-line ">He kulkivat kotiin samaa kaunista tietä pitkin, jota</p></div> </div>