<div class="leaf flex"><div class="inner justify"><p>--- Aelius, minä olen kristitty. Isoäitini jo lähti, ja minä olen valmis seuraamaan häntä Jeesuksen Kristuksen luo. Älä puhu jumalattomasti. Minä tahdon rukoilla puolestasi, ja rukoile sinäkin. Viimeiset hetkemme ovat käsissä.</p><p>--- Etkö pelkää? — saa tyrmistynyt Aelius suustansa.</p><p>--- En sinua enkä kuolemaa — en nyt enää. Tunnen enkelit ympärilläni.</p><p>Aelius on kuin huumaannuksissa eikä käsitä kuulemaansa. Jotakin korkeampaa hän aavistaa, jotakin hänelle itsellensä tuntematonta. Mutta taas kumisee ja tärähtelee. Epätoivoisen raivolla hän ryntää Illinan ääntä kohti.</p><p>--- Otan sinut kuitenkin, otan — sillä mikään rukous ei auta, ei mikään —</p><p class=" stretch-last-line ">Hirmuinen jyske ja pauhina, kuin koko maailma kukistuisi… Ratisee, suhisee, paukahtelee. Seinät kaatuvat, katto sortuu, rikkikaasut, kiehuva laava ja</p></div> </div>