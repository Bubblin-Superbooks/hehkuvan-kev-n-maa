<div class="leaf flex"><div class="inner justify"><p>Ilo siivittää tytön askeleet. — Enkelit olivat kanssani! — hän riemuitsee. — Nyt on Nerea pelastettu, eikä minun tarvinnut edes nähdä Aeliuksen kasvoja! —</p><p>Mutta Aelius herra ei olekaan yhtä hyvillänsä siitä, että hän ei ole saanut ihanan Illinan kasvoja nähdä. Hän raivoaa, kohdistaen vihastuksensa kaikkeen, mikä eteen sattuu.</p><p>Hän on pelannut ystävänsä Urbanuksen kanssa, ensin välinpitämättömästi, sitte yhä kiihtyen. Vihdoin Aelius kyllästyy ja heittää nopat menemään.</p><p>--- Pidä rahasi, sinä jumalien suosikki! Minä lopetan.</p><p>Levottomana hän huomaa huoneen hämärtyvän. Joko nyt lähenee ilta?</p><p>--- Juo! — hän kehottaa Urbanusta. — Juo pohjaan asti, minä teen samoin. Olen pahoillani, etten voi nauttia seurastasi kauvempaa. Muut asiat vaativat aikani.</p><p class=" stretch-last-line ">Urbanus noudattaa viittausta ja lähtee. Aelius voi</p></div> </div>