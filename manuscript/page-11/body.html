<div class="leaf flex"><div class="inner justify"><p class="no-indent  ">on tasaamista, syventämistä, elähyttämistä.</p><p>Mutta yli kaiken puhaltakoon korkeudesta Hengen tuuli, tuoden sydämiin sen kevään, jossa rauha ja hehku, kainous ja runsaus, toiveet ja parhain täyttymys ijäiseksi sopusoinnuksi yhtyvät.</p><p>Caprin kevät</p><p>\—Lemmikki neiti!</p><p>Siro, lapsekas vartalo kohosi äkisti keltaisista kääpiöruusuista, joihin se melkein oli peittynyt. Niiden oksat kiertelivät hänen yllänsä katossäleitä pitkin, pudottausivat hänen vaaleille hiuksillensa, syleilivät joka puolelta ja sulkivat hänet suloiseen, tuoksuvaan kukkarunsauteensa.</p><p>--- Missä te olettekaan? — helähti tytön etsivä ääni. Hän puhui somasti murtaen saksankieltä, vastaten nuorelle miehelle, joka hänen nimensä oli lausunut.</p><p>--- Korkealla! Kas niin… jopa keksitte.</p><p class=" stretch-last-line ">Heidän silmänsä sattuivat toisiinsa. Miehen katse oli</p></div> </div>