<div class="leaf flex"><div class="inner justify"><p class="no-indent  ">tyköni tulee, sitä en heitä ulos." Hän koettaa turvata niihin.</p><p>"Ota minut, ota minut uudestaan, Jumalani!"</p><p>Mutta rauhasta hän ei saa kiinni.</p><p>Vihdoin hän väsyneenä vetää verhot ikkunan eteen, sytyttää valon ja hankkiutuu levolle.</p><p>Huomenna matka käy eteenpäin. Ah, jos väistyisi sielun näännyttävä jännitys, silloin hänelle Italiakin hymyilisi, silloin hän eläisi taas.</p><hr class="section"><p class=" stretch-last-line ">Bolognan pinacotecassa. Johtuneeko silmän tottumuksesta vai mistä — Mariitta osaa jo nauttia paljon paremmin kuin Veneziassa. Guido Renin "Ecce Homo" liikuttaa hänen mieltänsä, vaikka se on pelkkä kynäluonnos. Rafaellon "Caecilia" saa hänet syvästi ihastumaan. Hän tulee Francian saliin. Äkkiä hän pysähtyy. Sebastian! Onko hän täälläkin? Mitä hän</p></div> </div>