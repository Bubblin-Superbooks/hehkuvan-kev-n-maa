<div class="leaf flex"><div class="inner justify"><p class="no-indent  ">Isä puhuessaan mainitsi? Hän kun oli semmoinen juonikas lapsi… eihän siitä voinut niin paljon pitää.</p><p>Kello helisi. Tuomarin huoneesta soitettiin. Giulia kiirehti juoksujalkaa. Hyvänen aika, joko hänen lähtönsä oli käsissä?</p><p>Siellä he olivat molemmat, sekä tuomari että pappi. Toinen köytti matkareppua, toinen selaili jotakin kirjaa pöydän ääressä.</p><p>--- Puolen tunnin perästä tarvitsen ajurin, — sanoi tuomari. — Voitko noutaa sen?</p><p>Giulia niiasi. — Kyllä minä noudan.</p><p>--- No, mikä sinun nyt on? Hihasi on veressä ja silmät itkettyneet!</p><p>Giulia kertoi. Pappikin kääntyi kuuntelemaan.</p><p>--- Vai semmoista! Älähän huolehdi, — nauroi tuomari. — Lapsen olisi pää haljennut, ellei puikko olisi varjellut, usko pois! Kyllä se on tehonnut oikein mainiosti.</p></div> </div>