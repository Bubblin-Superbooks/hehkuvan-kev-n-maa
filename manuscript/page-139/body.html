<div class="leaf flex"><div class="inner justify"><p>Miten hän kirjoittaa Juhanille? Kuinka hän selittää kaiken?</p><p>"Luulin, että hän ei minusta mitään välitä, ei ainakaan nyt enää. Mutta hän pelkää puolestani melkein… melkein kuin hän kumminkin rakastaisi minua!"</p><p>Käytävän keskivaiheilta Mariitta vihdoin astuu erääseen saliin. Erillään seisova kaksipuolinen teline herättää hänen huomiotansa. Oh, eikö muuta? Jotenkin välinpitämättömästi hän katselee siihen asetettua neitsyt Mariaa, joka leijailee pilvien päällä. Vastakkaisella puolella tietysti on toinen taulu. Hän siirtyy näkemään, mikä sekin lienee.</p><p>Bazzi-Sodoman "pyhä Sebastian".</p><p>Mariitta ei enää ihmettele, sillä hän jo tietää, että näissä vanhoissa gallerioissa samat aiheet alituiseen toistuvat.</p><p class=" stretch-last-line ">Hän ei ihmettele, ja kuitenkin hän on kuin salaman</p></div> </div>