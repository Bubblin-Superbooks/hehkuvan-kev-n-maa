<div class="leaf flex"><div class="inner justify"><p class="no-indent  ">vastaanottosaliin.</p><p>--- Odota tässä, — hän sanoo epäkohteliaasti, itsekseen ihmetellen, miksi Aelius on käskenyt osottaa moista turhaa huomaavaisuutta köyhälle myyjätytölle. Olisihan hän voinut ostiumin ovellakin seisoa, kunnes herra suvaitsi tulla.</p><p>--- Pyytäisin toimittaa heti asiani, — vastaa Illina varmalla, sointuvalla äänellä.</p><p>Vanha Atriensis katsoo tytön käytöksen liian vaateliaaksi ja tokaisee närkästyneenä: — Herralla on hieno vieras, paras ystävänsä luonaan noppaa pelaamassa. He jäivät aterian jälkeen tuonne peristyliumin puolelle. Kun herrat pelaavat, ei heitä koskaan sovi mitättömillä asioilla häiritä.</p><p>--- Poistunko siis? — kysyy Illina, joutumatta hämilleen. — Vai tahdotko kutsua luokseni orjattaren, jonka haltuun saan uskoa lintuni?</p><p class=" stretch-last-line ">--- Enkö käskenyt sinun odottaa? — kivahtaa vanhus</p></div> </div>