<div class="leaf flex"><div class="inner justify"><p class="no-indent  ">unohtanut mainita sen. Ester
Ling.
--- Ja osotteenne?</p><p>--- Täällä Roomassa Via Gregoriana, — hän mainitsi numeron. — Isäni on mielellänsä tutustuva teihin, jos haluatte tulla. — Tytön ääni oli vähän epävarma. Hän koetti laskea leikkiä. — Aioin juuri huomauttaa, että nuo tärkeät kaksi saattajatoverianne myös ovat tervetulleet… Mutta sehän on tosi, nyt teillä jo on vapaus kulkea yksinänne. Niin — iltasilla me varmimmin olemme kotona.</p><p>--- Kiitos.</p><p>He kättelivät jäähyväisiksi, kääntyen kumpikin tahollensa.</p><hr class="section"><p class=" stretch-last-line ">Ester Ling puuhaeli pienessä, jotenkin ikävännäköisessä täysihoitolahuoneessa Via Gregorianan varrella. Hän järjesti kirjat, jotka olivat hajallaan pöydällä ja piirongilla, pani kenkänsä kaappiin</p></div> </div>