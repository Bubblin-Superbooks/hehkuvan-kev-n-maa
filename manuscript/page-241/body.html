<div class="leaf flex"><div class="inner justify"><p>Illina menee makuuhuoneeseensa, joka on isoäidin huoneen vieressä. Pian hän on riisuutunut ja ristissä käsin vaipunut suloisen unen helmoihin. Mutta vanhus kohottautuu vuoteessansa istumaan.</p><p>--- On niin ihmeellinen ollakseni, — hän puhelee itsekseen. — Tuntuu kuin Herra olisi lähellä, hyvin lähellä. Ei yksin minua, vaan Illinaa myöskin. Koko tätä kaupunkia.</p><p>Uni ei tule hänen silmiinsä. Hänen täytyy lakkaamatta rukoilla: —
Armahda, Herra, armahda meitä! Älä syökse syntisiä tuomioon!
Sitte autuas rauha leviää hänen kasvoillensa: — Niin tule, Jeesus, me odotamme sinua.</p><hr class="section"><p class=" stretch-last-line ">Uusi päivä, elokuun neljäskolmatta, on valjennut kuumana ja painostavana. Aurinko ei ole pilvien peitossa, mutta ilma on kuin sumusta tai savusta sakea.</p></div> </div>